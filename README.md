# **Zandarts (Sander lucioperca)**
![This is an image](https://upload.wikimedia.org/wikipedia/commons/thumb/e/e8/Sander_lucioperca_Hungary.jpg/480px-Sander_lucioperca_Hungary.jpg)

## Zandarts ir liela auguma asaru dzimtas (Percidae) zivju suga. Tā ir saldūdens vai anadroma zivs. Sastopama Eiropā un Āzijā. Rūpnieciski nozīmīga zivs jūras piekrastes zvejā. Saldūdeņos zvejnieku un makšķernieku lomos neregulāri, bet atsevišķās vietās bieži. Lielākā daudzumā parasti noķer tajās vietās, kur to regulāri pavairo.

- ***Izplatība***:

  Zandarts izplatīts Eiropā un Āzijā: Baltijas, Kaspijas, Melnās un Arāla jūras baseinos, kā arī Elbā, kas ietek Ziemeļjūrā, un Maricā, kas ietek Egejas jūrā. Vistālāk uz ziemeļiem sastopams līdz 65° paralēlei Somijā. Zandarts ir introducēts ļoti daudzās vietās pasaulē. Daudzas valstis pēc tam ziņojušas par nelabvēlīgu zandarta ietekmi uz vietējo ekosistēmu.
  - ***Latvijā***

   Zandarts Latvijā sastopams Baltijas jūras piekrastē un līčos, kā arī ar tiem saistītajos saldūdeņos. No 1904. līdz 1996. gadam ielaists vai mākslīgi pavairots vairāk nekā 94 (apmēram 12%) ezeros, kā arī Rīgas, Ķeguma, Pļaviņu un citās ūdenskrātuvēs un dzirnavezeros. Vairākos ezeros izveidojušās populācijas. Zandarts mēdz migrēt no vienas ūdenstilpes uz otru, tāpēc sastopams arī tajās, kur nav ielaists.

   * ***Izskats***

   Zandarts asaru dzimtas lielākā zivs. Tā ķermeņa garums var sasniegt 130 cm, Latvijā 100 cm, svars 20 kg, Latvijā 10,3 kg. Parasti zandarts ir apmēram 50 cm garš. Ķermenis zandartam slaids, no sāniem nedaudz saplacināts. Uz muguras divas muguras spuras: pirmā spura ar 13—20 asiem stariem, otrā ar 18—24 mīkstiem stariem. Anālā spura ar 2—3 asiem stariem un 10—14 mīkstiem stariem. Mute ar lieliem zobiem, vērsta uz priekšu. Zandartam ir arī ilkņi, 1—2 katrā no žokļiem (augšžoklī un apakšžoklī). Uz sānu līnijas 80—97 zvīņas
   ![This is an image](https://encrypted-tbn0.gstatic.com/images?q=tbn:ANd9GcS6jZ_ezJ55lb3NjsZn_jIt9ZoJ5To2y3_fFg&usqp=CAU)

   Vairāk par [zandartiem](https://lv.wikipedia.org/wiki/Zandarts) un to makšķerēšanu [šeit](https://www.copeslietas.lv/site/sarunas/topic/111/)